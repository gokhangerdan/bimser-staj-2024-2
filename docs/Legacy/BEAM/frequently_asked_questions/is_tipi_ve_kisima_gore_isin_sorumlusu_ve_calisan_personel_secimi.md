#  İş emrinde İş Tipi ve Kısım'a göre işin sorumlusu ve çalışan personel seçimi filtresi nasıl çalıştırılır?

Bir iş emrinde; işin sorumlusu veya çalışan personel seçimleri yapılırken uygulama ara yüzünde personel listesinin, personellerin çalışma yetkinliklerine ve fiziki çalışabilir olduğu bölgelere göre listelenmesi istenilebilir.
Bu durumda bEAM'de kaynak olarak kaydedilmiş her bir personelin çalışabileceği iş tipi ve çalışabileceği kısım bilgileri girilmiş olmalıdır. 
Örn: Bimser Çözüm adında bir mekanik teknisyeni işletmenin Basınçlı Hava Tesisi kısmında görev almaktadır. İş emrinde işin sorumlusu veya çalışan personel olarak sisteme personel seçilirken Bimser Çözüm personeli kendi yetkinliğini sağlayan iş emirlerinin listesinde seçilebilir olması için kaynak kartında bu bilgilerin girilmesi gerekir.
Bu bilgileri girebilmek için öncelikle; Personel Modülü üzerinden Kaynaklar sekmesine ilerlenir.

![](https://docsbimser.blob.core.windows.net/imagecontainer/kaynak%20sayfası%20erişim-8077eb3d-391a-4cb4-aa93-5143dbcdaa25.png)

Ardından kaynak kartı içerisine değiştir butonu ile girilir ve sol sekmelerde bulunan "Çalışabileceği İş Tipleri" ve "Çalışabileceği Kısımlar" başlıkları altında bilgiler girilmelidir.

![](https://docsbimser.blob.core.windows.net/imagecontainer/iş%20tipi-f6fe6674-8b42-4e2c-8ea4-33ea7a57b211.png)

![](https://docsbimser.blob.core.windows.net/imagecontainer/kısım-252f51b3-dd2f-4fb1-9ab0-d4ec20f40909.png)

Bir personel birden fazla iş tipinde yetkinliği olabilir. Aynı zamanda birden fazla kısımda çalışabilecek yetkinliğe de sahip olabilir. Bu durumda ilgili sekmelerden ikinci, üçüncü iş tipleri ve kısımlar da eklenebilir.
Eğer herhangi bir personelde çalışabileceği iş tipi ve kısım bilgileri girilmemiş ise bu personelin herhangi bir iş tipi veya kısımda çalışabileceği anlamına gelir.
Personelin yetkinliği eklenip kaynak kartı kaydedildikten sonra iş emrinde seçim alanlarının bu bilgilere göre açılması için son kontrolde de sistem parametresinin aktif edilmesi gerekir.
Bu parametreye erişmek için Admin hesabı ile öncelikle Sistem Yönetimi modülünden Şirketler sekmesine ilerlenmelidir.

![](https://docsbimser.blob.core.windows.net/imagecontainer/şirket-9077785c-0883-45ff-80c8-9313453b100c.png)

Ardından şirket kartına değiştir butonu ile girip sol sekmede bulunan parametreler sekmesi alanına ilerlenmelidir.
Aktif edilmesi gereken parametre, "Bakım Yönetimi Parametreleri" altında bulunan "Ortak Kullanılan Parametreler" başlığı içindeki "(BC254)- İş Emrinde Seçilmiş Alanlar, Kaynak Seçimleri Filtrelerinde Uygulansın." parametresidir.
Bu parametreye kolay erişim sağlayabilmek için görseldeki örnekte olduğu gibi arama çubuğu da kullanılabilir. 

![](https://docsbimser.blob.core.windows.net/imagecontainer/parametree-141202db-c4c8-4b8b-a5cf-fc2d411c8770.png)

İlgili parametre işaretlenip kaydet butonuna basıldıktan sonra artık iş tipi ve kısıma göre işin sorumlusu veya çalışan personel seçimi uygulanabilir olmaktadır.
Bu sürecin doğru bir şekilde yürütülebilmesi için her bir personelin çalışabileceği iş tipi veya kısım tanımları kaynak kartları içerisinde belirlenmelidir.
Kaynak kartı içerisinde her iki bilginin de doldurulması zorunlu olmayıp istenirse bir personel için sadece çalışabileceği iş tipi tanımlaması da yapılabilir.

