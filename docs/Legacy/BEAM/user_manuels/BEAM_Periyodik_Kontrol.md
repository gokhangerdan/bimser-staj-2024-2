# BEAM Periyodik Kontrol Şablonu

## **Periyodik Kontrol Şablonu**
Yapılması istenilen periyodik kontrollerin detaylarının hazırlandığı şablon hazırlama ve düzenleme sayfasıdır.

Bakım Yönetimi -\> Periyodik Kontroller -\> Periyodik Kontrol Şablonu dizini ile bu ekrana ulaşılmaktadır.

Bu eklranın üst kısmında bulunan Ekleme/Değiştirme/İnceleme/Kopyalama/Silme butonları kullanılarak şablon hazırlama düzenleme veya silme işlemleri yapılırken. Yeni Kontrol Formu Oluştur butonu kullanılarak ise hazırlanmış kontrol şablonunun bilgilerinin aktarıldığı bir “Kontrol Formu” oluşturulmaktadır.

![](https://docsbimser.blob.core.windows.net/imagecontainer/auto-upload78676f40-31d5-473c-a902-5abda9569d2c)

Bu sayfadaki temel ve en detaylı özellik olduğundan dolayı ekleme işlemi anlatılacak olup, bu fonksiyonun içeriğinde değinilecek bilgiler sayesinde diğer fonksiyonlarda kolayca kullanılabilinecektir.

Öncelikle “EKLE” başlıklı butona tıklandığında şu şekilde bir ekran açılacaktır:

![](https://docsbimser.blob.core.windows.net/imagecontainer/auto-upload91ef2eaa-6623-4616-880d-c0fa553974c3)

Bu ekran, sol tarafta bulunan “Genel Bilgiler” başlıklı sekmenin içeriğidir.

Genel bilgiler sekmesi içerisinde bulunan alanlar:

-   Şablon Numarası: Veri girişi yapılamaz, şablon kaydedilirken sistem tarafından otomatik olarak doldurulur.
-   Bakım/Arıza Kodu: Doldurulması zorunludur. Sisteme daha önceden tanımlanmış kodlar arasından seçim yapılır. Seçim yapmak için “...” butonu tıklanır.
-   İş Tipi Kodu: Doldurulması zorunludur. Sisteme daha önceden tanımlanmış olan kodlar arasından seçim yapılır. Seçim yapmak için “...” butonu tıklanır.
-   Bakım Periyodu: Doldurulması zorunludur. Manuel olarak sayısal veri girişi yapılır. Periyot biriminin hangi sıklıkla tekrarlanacağı bilgisidir.
-   Periyot Birimi: Doldurulması zorunludur. Sisteme daha önceden tanımlanmış olan periyot birimleri arasından seçim yapılır.
-   Bakım Yapılacak Tarih: Periyodik kontrolün yapılmaya başlanması istenilen tarih bilgisidir.

Varlıklar sekmesi: Oluşturulan kontrol şablonunun uygulanması istenilen varlıklar buradan sisteme eklenmektedir. Varlıklar “+” butonu tıklanarak “varlık kodu” alanında bulunan “...” buton tıklanarak tek tek eklenilirken aynı zamanda “Çoklu Seçim” butonu kullanılarak toplu halde de ekleme imkanı sunmaktadır.

![](https://docsbimser.blob.core.windows.net/imagecontainer/auto-upload53b2e0bd-7372-414d-a756-4bf2038f1094)

Bakım Planı Sekmesi: Kontrol şablonunun esas özelliklerinden biridir. Bu sekme yardımıyla kontrol adımlarını içeren kontrol planları şablon içerisine eklenilmektedir. Ekleme mantığı varlık ekleme özelliğiyle aynıdır.

![](https://docsbimser.blob.core.windows.net/imagecontainer/auto-uploadacc52229-9aaf-471c-b0c1-80adbb984254)

Ölçüm Paketi Sekmesi: Yapılacak kontrollere ölçüm paketi buradan eklenmektedir. Buradaki ekleme işlemi, varlık ve bakım planı ekleme mantığıyla aynıdır.

![](https://docsbimser.blob.core.windows.net/imagecontainer/auto-upload24527542-1fa6-466b-b282-3486cafdfa82)

Açıklama Sekmesi: Oluşturulan kontrol şablonunda ihtiyaç duyulan açıklamalar ve detaylar bu sekme içerisinden şablona eklenmektedir. Açıklama alanına istenilen şekilde manuel olarak veri girişi yapılabilinmektedir.

![](https://docsbimser.blob.core.windows.net/imagecontainer/auto-upload56c8173e-364d-4d6a-a731-e5be073723c8)

Yukarıda bahsedilen alanlardan zorunlu olanlar ve diğer talep edilen bilgiler doldurulduktan sonra sağ üst tarafta bulunan “Kaydet” başlıklı buton kullanılarak, şablon sisteme kaydedilir. Daha sonra düzenleme gereği duyulursa “Periyodik Kontrol Şablonu Ana Sayfası” içerisinde bulunan “Değiştir” butonu kullanılarak istenilen düzenlemeler yapılabilinir.

Yeni Kontrol Formu Oluştur Butonu: Şablon hazırlanarak sisteme kaydedildikten sonra, şablonun bir kontrol formuna dönüştürülmesi için öncelikle oluşturulan şablon bir kez tıklanarak seçili duruma getirilmeli ve ardından bu buton tıklanılarak, şablondan form oluşturulmalıdır.

![](https://docsbimser.blob.core.windows.net/imagecontainer/auto-uploade8c89b3e-e45a-4350-bd63-9d90c20d2c23)

## **Periyodik Kontrol Formu**

Hazırlanan periyodik kontrol şablonunu kullanarak oluşturulan kontrol formları bu sayfada listelenmektedir.

Bu sayfada sisteme form eklenebilinmekte, oluşturmuş formlar üzerinde düzenleme yapılabilinmekte veya kullanılmayacak formların silme işlemi yapılabilinmektedir.

Bu ekran içerisinde “Değiştir” butonunu kullanarak, şablondan gelen kontrol formlarındaki adımların uygulanması ve yapılan işlemlere bağlı olarak kontrol formunun doldurulması aşaması anlatılacaktır.

![](https://docsbimser.blob.core.windows.net/imagecontainer/auto-upload9322ee42-6bd7-40e1-aff8-11b05b534f61)

Düzenlenecek form seçilip “Değiştir” başlıklı butona tıklanacak ardından şu şekilde bir ekran açılacaktır:

![](https://docsbimser.blob.core.windows.net/imagecontainer/auto-upload9b168477-021f-41e7-a4f5-a0722974e3ac)

Bu ekran, sol tarafta bulunan “Genel Bilgiler” başlıklı sekmenin içeriğidir.

Genel bilgiler sekmesi içerisinde bulunan alanlardan “1 numaralı kırmızı kutu” içerisine alınmış olan alanlar hazırlanan kontrol şablonunda doldurulup bu forma aktarılan alanları göstermektedir. Form içerisine değiştir butonu ile girildiğinde eğer bir yanlışlık yok ise bu alanlara müdahale edilmemelidir.

Yapılan İşin Açıklaması: Doldurulması zorunlu bir alandır. Kontrollerin yapılması ile ilgili ve nasıl uygulandığı ile ilgili açıklamalar manuel olarak girilir.

Kontrol Durumu (A/K): Genel bilgiler ekranında üst kısımda bulunan alandır.Standart olarak “Açık” kutusu işaretli gelmektedir ve ana sekmede bu formların yanındaki kutu “Kırmızı” olarak gözükmektedir. Eğer kontroller tamamlandı ve herhangi bir problem yaşanmadı ise “Kapalı” seçeneği işaretlenerek kontrollerin tamamlandığı bilgisi sisteme kaydedilir. Kapalı olarak kaydedilen formların ana sekmede rengi “Yeşil” olacaktır.

![](https://docsbimser.blob.core.windows.net/imagecontainer/auto-upload070b95f6-6e39-4a82-a5a6-e6554ba03f1b) ![](https://docsbimser.blob.core.windows.net/imagecontainer/auto-uploadb058547b-f382-4e5f-9b17-b9621d57fc29)

Kontrol Edilen Varlıklar Sekmesi: Ekranın sol tarafında, genel bilgiler sekmesinin hemen altında yer almaktadır. Bu sekme içerisinde kontrol yapılması istenilen ve kontrol adımlarının uygulanacağı varlıklar listelenmektedir. Varlık eklemek istendiğinde uygulanacak adımlar, şablonda belirtilen ekleme mantığıyla birebir aynıdır.

![](https://docsbimser.blob.core.windows.net/imagecontainer/auto-upload484a088b-d450-4647-8253-039e664492a8)

Çalışan Personel Sekmesi: Kontrol işlemini yapan ve bakım planını uygulayan personel veya personellerin sisteme eklendiği sekmedir. Ekleme mantığı diğer sekmeler ile aynıdır.

![](https://docsbimser.blob.core.windows.net/imagecontainer/auto-upload4aa5152a-87aa-45a9-a113-4d9ab8ec3c56)

İş Adımları Sekmesi: Şablon içerisinde eklenmiş olan bakım planının içerdiği kontrol adımları bu alanda listelenmektedir. İş adımları alanında ekleme, değiştirme veya silme işlemleri yapılamamaktadır.

![](https://docsbimser.blob.core.windows.net/imagecontainer/auto-upload271e301d-59e4-4c88-a861-928e45e7c359)

Ölçüm Paketleri Sekmesi: Şablon oluşturulurken eklenmektedir. Form ekranında ölçüm paketi ekleme, değiştirme ve silme fonksiyonları bulunmamaktadır. Sadece ilgili ölçüm paketine ölçüm değerleri manuel olarak eklenir. Her varlık için ayrı ayrı ölçüm değeri girilmelidir.

![](https://docsbimser.blob.core.windows.net/imagecontainer/auto-uploadc351d33d-59ed-4cde-89aa-7216c3816594)

Bütün bu alanların doldurulması işlemleri tamamlandıktan sonra, sağ üst tarafta bulunan “Kaydet” başlıklı buton ile yapılan değişiklikler sisteme kaydedilmelidir. Kontrol formu durumu “Kapalı” olarak işaretlendiyse, formların listelendiği ana sekmede ilgili form “Yeşil” olarak görünmelidir.

**Önemli: Normal şartlarda kontrol formları iş emri ve iş talebi sayfalarında yer almamaktadır. Ancak kontrol formundaki iş adımlarında tespit edilen sorun veya ölçüm değerlerindeki istenilen tölerans dışına çıkılması gibi durumlarda, iş emri oluşması sağlanmaktadır.**

**İş adımları sekmesinde “Sorun Var” alanı işaretlenerek kontrol formu durumu “Kapalı” olarak kaydedildiğinde sorun olan adım ile ilgili iş emri oluşacaktır.**

**Kontrol işlemi için tanımlanan ölçüm paketleri içerisinde bulunan “İş Emri Bilgileri Sekmesi” ekranının üst tarafında yer alan “Kabul edilebilir değerlerin dışına çıkıldığında iş emri oluşsun” alanı işaretlenmelidir. Bu sayede bu değerler dışında bir ölçüm değeri girilip kontrol formu “Kapalı” olarak kaydedildiğinde iş emri oluşacaktır.**
