# Zimmet Transferi Modülü Kullanımı

Zimmet transferi modülü sistemde tanımlı olan varlıkların ilgili personellere zimmetleme, zimmetli bir varlığı farklı bir personele zimmet transferi yapma vb. durumlarda kullanılmaktadır.
Zimmet transfer modülü üzerinden yapılan işlemler sistemde kayıtlı bir şekilde kaldığı sürece istenilen zaman diliminde geçmişe yönelik raporlamalarına ulaşılabilir.
Zimmet transferi yapılırken ilk olarak yapılacak olan zimmetin transfer türü seçilmelidir. Eğer zimmet transfer türü tanımlar ekranında daha önceden tanımlanmamış ise ilk olarak tanımlama işlemi yapılmalıdır.
İlgili sayfaya ulaşabilmek için sırasıyla Varlık Yönetimi > Tanımlar > Zimmet Transfer Türleri butonları kullanılmalıdır. 

![](https://docsbimser.blob.core.windows.net/imagecontainer/zimmet%20transfer%20türü-edcb421c-24c6-440c-9ad6-9feca7ea43d3.png)

Zimmet işlemlerini ayırt edebilmek için kullanılan farklı transfer türleri eklendikten sonra artık Zimmet Transferi Modülü kullanılabilir. 
Zimmet transferi modülü Varlık Yönetimi modülünün altında bulunmaktadır. Zimmet transferi ekle denildikten sonra daha önce eklenmiş olan transfer türleri listelenir ve bu türlerden bir tanesi seçilerek zimmet işlemine başlanır.

![](https://docsbimser.blob.core.windows.net/imagecontainer/zimmet%20ekle%20butonu-323376ba-383b-4956-8826-f8e459f642ed.png)

Zimmet transferi kartı içerisinde bazı zorunlu ve opsiyonel alanlar bulunmaktadır. 
Transfer numarası ve tarih uygulama tarafından otomatik atanmaktadır.
Zimmeti Veren Personel : Eğer yapılan zimmet işleminde herhangi bir personelin üzerinde var olan varlık farklı bir personele aktarılacak ise bu alan ilgili labeldaki üç nokta üzerinden seçilebilir.
Yeni Zimmetli Personel : Zimmet transferi yapılacak olan personel bu alandan seçilmektedir. 
Bağlı Olduğu Varlık, Yeni Kısım başlıkları zimmet çalışması gerçekleştirilirken eğer varlığın bulunduğu fiziki lokasyonunda veya varlık ağacında bir yer değişikliği de gerektiriyor ise belirtilebilir. Bu sayede zimmet işlemi ile birlikte varlık taşıma işlemi de gerçekleştirilmiş olur.
Varlık Durumu: Zimmet transferi işlemi esnasında varlık durumunda bir değişiklik oluyor ise seim yapmak için kullanılmaktadır.
Açıklama : Transfer ile ilgili bir açıklama yazılmak istenir ise bu alan kullanılabilir.
Zimmeti Veren Personelin Varlıklarını Ekle : Zimmet işleminde zimmeti veren bir personel var ise, personel üzerindeki varlıkları otomatik bir şekilde varlıklar sekmesine getirmek için kullanılır.

![](https://docsbimser.blob.core.windows.net/imagecontainer/genel%20bilgiler%20butonlar-5e94593e-d867-4be3-9682-93424a4bcdcd.png)

Zimmet transferi yapılacak olan varlıkların seçimi için varlıklar sekmesi kullanılır. Bu sekmede seçilecek olan varlıklar + butonu ile tek tek seçilip kaydedilebilir. Aynı zamanda çoklu seçim ile seçimler yapılabilmektedir. Her iki özelliğe ek olarak ayrıca excel aracılığı ile toplu varlık aktarımı da yapılabilmektedir.
Aynı zamanda zimmet transferi ekranında ilgili işlem için doküman eklemesi yapılmak istenirse doküman eklenebilir. Detaylı bilgi girişi yapılmak istenir ise özel kodlar alanı kullanılabilir. 

![](https://docsbimser.blob.core.windows.net/imagecontainer/varlık%20ekleme-63aee233-ae50-4952-bd6b-e0d7baf2e7ca.png)

