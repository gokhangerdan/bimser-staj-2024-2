# PUANLI DENETİM NEDİR ? NASIL YAPILIR ? 

Denetim süreçlerinde puanlı sistem kullanmak, objektiflik ve şeffaflığı artırır. Bu yöntem, denetim sonuçlarını sayısal değerlere dönüştürerek, performansın net ve karşılaştırılabilir şekilde değerlendirilmesini sağlar. Puanlı denetimler, güçlü ve zayıf yönleri belirlemeye yardımcı olarak iyileştirme alanlarını ortaya çıkarır ve süreçlerin daha verimli yönetilmesine katkıda bulunur.

Denetim modülünde puanlı bir denetim gerçekleştirebilmek için ilk olarak denetimde sorulacak olan soruların puanlı olacak şekilde tanımlanması gerekmektedir. Puanlı soru tanımlama işleminin yapılması hakkında detay bilgiyi "DENETİM SORUSU TANIMLAMA" sayfasında bulabilirsiniz. Puanlı sorular sisteme tanımlandıktan sonra denetimde sorulacak olan sorular belirlenir ve bir soru listesi içerisine ilgili sorular eklenir. 

Bunun için ilk olarak Sistem Altyapı Tanımları > Denetim Faaliyetleri > Soru Listesi Tanımlama sayfası açılır.  Açılan sayfada "Yeni" butonuna tıklanır. İlgili soru Listesi için bir isim belirlenir ve sayfanın alt kısmında bulunan "Puanlı Mı" alanı işaretlenir.

![](https://docsbimser.blob.core.windows.net/imagecontainer/Puanlı%20Denetim%201-54aeb270-e603-4d98-b59e-8cf12e314cae.png)

Liste No alanı sistem tarafından otomatik olarak doldurulacaktır. Eğer puanlı sorularınız seçenekli ise ve bu soru listesine eklenecek olan tüm sorulardaki seçeneklerin yeri, sırası, yapısı, büyük - küçük harf uyumu vb. tüm değerler birbiri ile aynı ise bu durumda ilgili denetim tek sayfada cevaplanabilir. Tek sayfada cevaplanması talep edilir ise "Sorular Tek Sayfada Cevaplansın" seçeneği işaretlenmelidir.

Soru Listesi tanımlandıktan sonra Kaydet butonuna tıklanarak ilgili soru listesinin tanımının oluşturulması sağlanır. Ardından bu soru listesi içerisine soruların eklenmesi gerekmektedir. Bunun için soru listesi tanımlama sayfasında ilgili soru listesi bulunur ve "Sorular" butonuna tıklanır. Açılan sayfada "Yeni" butonuna tıklanarak liste içerisine soruların eklenmesi gerçekleştirilir.

![](https://docsbimser.blob.core.windows.net/imagecontainer/Puanlı%20Denetim%202-33b9a775-bf5e-4e06-90cc-34d3800d8caa.png)

Yeni butonuna tıklandıktan sonra açılan pencerede gözüken sorular soru havuzu içerisinde puanlı olarak seçimi yapılmış olan sorular olacaktır. Eğer aradığınız bir soru bu ekranda bulunmuyor ise bu durumda tanımlanan soru puansız olacak şekilde tanımlandığı anlamına gelir ve soru havuzu sayfasından puanlı olacak şekilde tanımlamasının sağlanması gerekmektedir. 

Soru Listesi tanımlaması gerçekleştirildikten sonra puanlı denetiminiz için ilgili denetim tanımının yapılması gerekmektedir. Bunun için Sistem Altyapı Tanımları > Denetim Faaliyetleri > Denetim Tanımlama sayfası açılarak "Yeni" butonuna tıklanması gerekmektedir. Denetim tanımlaması yapılırken denetim tanımı alanı girilir ve alt kısımda puanlı mı alanının işaretlenmesi gerekmektedir. Puanlı mı alanı işaretlendikten sonra ilgili soru listeleri alanından puanlı denetim için oluşturulan soru listesinin seçilmesi gerekmektedir.

![](https://docsbimser.blob.core.windows.net/imagecontainer/Puanlı%20Denetim%203-0cc519e3-cd4a-4a63-85dc-6a51c1afbba4.png)

Denetim tanımlanması için diğer alanlar da doldurulduktan sonra denetim tanımı kaydedilir. İlgili denetim tanımı kaydedildikten sonra planlama için hazır olacaktır. Denetim planları sayfasından ilgili denetim planının altına denetim detay planlaması sağlanarak tanımlanan denetim tanımı eklenir ve planlanarak gerçekleştirilebilir.

