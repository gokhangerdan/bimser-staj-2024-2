# Politika ve Prosedürlere Logo Basımı

QGRC’de hazırlanan politika ve prosedürler için iş yeri logosunu görsel olarak eklemeden, kısa kod kullanarak logonun politika ve prosedürler içerisinde görüntülenmesini sağlamak mümkündür.

Genellikle birden fazla iş yeri ve farklı logoları olan firmalar tarafından kullanılan bu özellik, ileriye dönük iş yerlerinin logo değişimi olduğu durumlarda zaman ve emek açısından büyük kolaylık sağlamaktadır. Politika ve prosedürleri teker teker düzenlemek yerine yalnızca uygulamaya yüklenen logonun değiştirilmesi, o iş yeri için olan tüm politika ve prosedürlerdeki logonun görselinin değişmesini sağlayacaktır.

Bunu sağlamak için;

1. Adım : Sistem Altyapı Tanımları > BSAT > Konfigürasyon Ayarları > Rapor Formatları Düzenleme menüsüne girilir. Yeni kayıt butonu ile iş yeri/ iş yerlerinin logoları yüklenir.

![](https://docsbimser.blob.core.windows.net/imagecontainer/Rapor%20formatları%20düzenleme.png-4785ffb3-7da0-4537-9fcb-58b2bb3ab27d.png)

Yüklenen dosya adı kopyalanır.

2. Adım : Sistem Altyapı Tanımları > BSAT > Tanımlar > İş yeri Tanımlama menüsüne girilir. Logosu yüklenecek iş yerine değiştir butonu ile girilir. Açılan ekranda Logo Dosya Adı alanına dosya adı yapıştırılır. 

![](https://docsbimser.blob.core.windows.net/imagecontainer/İş%20Yeri%20Tanımlama.png-5d85a6a6-f96f-443a-9d71-c7a596239c47.png)

İş Yeri Kodu kopyalanır.

3. Adım : QGRC’ ye yüklenecek olan politika/prosedürü hazırlarken logonun gelmesi gereken yere <LOGO_[iş yeri kodu]> olacak şekilde yazılmalıdır.

![](https://docsbimser.blob.core.windows.net/imagecontainer/WORD.png-64d8320e-18c3-45d9-8bfd-71ac67ff163d.png)

Doküman QGRC’ye yüklendikten sonra görseldeki gibi görünmektedir.

![](https://docsbimser.blob.core.windows.net/imagecontainer/Doküman%20Görme.png-5368cf80-e268-460f-818f-fdfd81283c41.png)

