# Eylem Kaynağına Bağlı Parametrik Alan Tanımlama

Eylem Planlama modülünde ana eylem planında seçilen eylem kaynağına bağlı olarak ana eylem planında tanımlanan eylem kalemlerine kaynak bazlı özel alanlar tanımlanabilmektedir. Bunun için ilk adım Sistem Altyapı Tanımları > Eylem Planlama > Eylem Parametreleri menüsünü açınız. Parametre no alanından 30 no’lu parametreyi aratınız. 30 no’lu Eylem kaynağı bazında parametrik alan kullanılacak mı? Parametresini sol üstteki değiştir butonuna tıklayarak güncelleyiniz. Parametre değerini Evet işaretleyerek sol üstteki kaydet butonuna tıklayınız.

![](https://docsbimser.blob.core.windows.net/imagecontainer/1-fb4a50ba-1ac8-4779-8aeb-13aa4dcba63a.png)

İkinci adım eylem kaynağının tanımlanmasıdır. Bunun için Sistem Altyapı Tanımları > Eylem Planlama > Eylem Kaynağı Tanımlama menüsünü açınız. Sol üstte yer alan yeni butonuyla yeni bir kaynak tanımlayabilir ya da var olan daha önceden tanımladığınız bir eylem kaynağına da alan tanımlayabilirsiniz. Tanımlanan eylem kaynağını listede seçiniz ve üst taraftaki butonlar alanında yer alan “Alan Tanımlama” butonuna tıklayınız.

![](https://docsbimser.blob.core.windows.net/imagecontainer/2-cf654cba-9627-4387-9850-fdd1e7fd5163.png)

Açılan sayfada sol tarafta Planlama ve Kalemler sekmeleri bulunmaktadır. İsterseniz Eylem Ana Plan ekranına isterseniz de Eylem Kalemi Planlama sayfasına özel metin, liste, nümerik, departman, personel ya da sorgu tipli alanlar ekleyebilirsiniz. Örnek olarak Eylem Kalemi Planlama sayfasında özel parametrik alan görüntülemek üzere metin ve liste tipli alanlar tanımlanacaktır. Alan tanımlama sayfasında sol tarafta yer alan Kalemler sekmesini seçiniz. ALAN1 kutucuğuna tanımlamak istediğiniz “metin tipli” alanın adını yazınız. Başlık notu alanına dilerseniz not ekleyebilirsiniz. Sayfanın sağ tarafında bulunan seçenekleri tanımladığınız alana bağlı olarak işaretleyebilirsiniz. Sıra numarasını belirleyiniz.

![](https://docsbimser.blob.core.windows.net/imagecontainer/3-ddaaf131-696f-4860-b10e-4725f830a5cd.png)

Liste tipli alan eklemek için LALAN1 alanına tanımlamanızı yapınız. Başlık notu sütünunda yer alan alanda + butonuna tıklayarak liste değerlerinizi kaydediniz. Sayfanın sağ tarafında bulunan seçenekleri tanımladığınız alana bağlı olarak işaretleyebilirsiniz. Sıra numarasını belirleyiniz.

![](https://docsbimser.blob.core.windows.net/imagecontainer/4-31aac5c1-336e-4c7c-a85c-f0c2afbb4bd3.png)

Açılan Liste Elemanı Ekle sayfasında sol üstte yer alan yeni butonuna tıklayınız ve liste değerlerinizi kaydediniz. ID alanına istediğiniz ID numarasını atayabilirsiniz. 

![](https://docsbimser.blob.core.windows.net/imagecontainer/5-b7dd4e0b-1f4e-4717-928c-5c72fb5e1aa9.png)

![](https://docsbimser.blob.core.windows.net/imagecontainer/6-ea2dc87e-ee2a-4e43-abcf-e06a2b85519b.png)

Liste elemanlarını tanımladıktan sonra sol üstte yer alan çarpı butonuyla sayfayı kapatınız. Liste değerleriniz tanımlanmıştır. 

![](https://docsbimser.blob.core.windows.net/imagecontainer/8-283ef5e7-ca6c-4046-a9fb-5829be68e5f9.png)

Alan tanımlama işlemlerini tanımladıktan sonra, GRC Yönetim Sistemi > Eylem Planlama > Planlama menüsünü açınız. Eylem Planlama sayfasında Ana Eylem Planı eklemek üzere sol üstte yer alan + butonuna tıklayınız. Açılan Eylem Planlama – Yeni Kayıt sayfasında ilgili alanları doldurunuz ve kaydediniz.

![](https://docsbimser.blob.core.windows.net/imagecontainer/9-58cf45e6-6797-4f70-8ac8-be01432b75d1.png)

Oluşturduğunuz Ana eylem planı listede seçili iken yukarıda bulunan kalemler butonuna tıklayınız. Yeni butonuyla eylem kalemi tanımlayınız. Açılan eylem kalemi planlama-yeni kayıt ekranındaki ilgili alanları doldurunuz. Ekranın altında Eylem Kaynağına bağlı olarak tanımladığınız parametrik alanları görüntüleyebilirsiniz. Bu alanlar yalnızca ilgili eylem kaynağı seçildiğinde görüntülenecektir. 

![](https://docsbimser.blob.core.windows.net/imagecontainer/10-31c63e28-5f3a-4948-b7a1-fea66c904e0e.png)

