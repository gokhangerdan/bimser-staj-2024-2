# Tablo Ayarları

Tablo ayarları alanı, grid üzerinde yapılan filtreleme, sıralama, kolon boyutlandırma, sayfa numarası, sayfada gösterilecek veri sayısı, gruplama, kolon gizleme ve seçilen verilerin saklanıp saklanmayacağının girildiği sayfadır.

Ayarlar üzerinde yapılan değişiklikler kaydet butonu ile saklanılır. Temizle butonu ile saklanan ayarlar sıfırlanır.

![](https://docsbimser.blob.core.windows.net/imagecontainer/Tablo_Ayarları-7db9f27f-5a70-45f7-9739-37476ef328b9.png)

### Durum saklamayı etkinleştir

Tablo üzerinde yapılan değişikliklerin saklanıp saklanmayacağını belirtir. Aktifken değişiklikler saklanır. Varsayılan olarak pasif gelmektedir.

### Depolama yeri

Tablo üzerinde yapılan değişikliklerin nerede tutulacağını belirtir. Local Storage, Session Storage ve Server olmak üzere üç saklama seçeneği bulunmaktadır. Varsayılan olarak Local Storage seçili gelmektedir.

### Filtrelemeleri hatırla

Tablo üzerinde yapılan filtrelemelerin saklanıp saklanmayacağının belirtir. Aktifken tablo üzerinde yapılan filtrelemeler saklanır. Tekrar aynı sayfaya girildiğinde tablo saklanan filtrelere göre yüklenir.

### Kolon seçimlerini hatırla

Tablo üzerinde kolon seçilerek gizlenebilir. Gizlenen kolon ayarlarının saklanıp saklanmayacağını belirten ayardır. Aktifken kolon seçimleri saklanır. Tekrar aynı sayfaya girildiğinde tablo saklanan ayarlara göre kolonlar yüklenir.


### Kolon sıralamalarını hatırla

Tablo üzerinde yapılan sıralamanın saklanıp saklanmayacağını belirtir. Aktifken tablo üzerinde yapılan sıralamalar saklanarak bir sonraki girişte saklanan ayarlara göre sıralamaların gösterilmesi sağlanır.


### Kolon boyutu özelleştirmelerini hatırla

Kolon boyutlarında yapılan değişiklilerin saklanıp saklanmayacağını belirtir. Aktifken kolon boyutlarında yapılan değişiklikleri saklayarak sonraki girişte saklanan kolon boyutlarına göre yüklenir.

### Seçili sayfa öğe sayısını hatırla

Tablo üzerinde listelenecek öğe sayısının saklanıp saklanmayacağını belirtir. Aktifken sayfada listelenen öğe sayısı saklanarak bir sonraki girişte saklanan öğe sayısına göre veriler çekilerek gösterilir.

### Seçili sayfa numarasını hatırla

Tabloda hangi sayfada olduğu bilgisinin saklanıp saklanmayacağını belirtir. Aktifken saklanan sayfa numarasına göre veriler çekilerek gösterilir.

### Gruplamaları hatırla

Tabloda yapılan gruplamaların saklanıp saklanmayacağını belirtir. Aktifken tablo bir sonraki açılmada saklanan veriye göre gruplu şekilde gösterilir.

### Seçimleri hatırla

Tabloda seçilen satırların saklanıp saklanmayacağını belirtir. Aktifken saklanan seçimler bir sonraki açılışta tablo üzerinde bulunan verilerin seçili gelecek şekilde gösterilir.

