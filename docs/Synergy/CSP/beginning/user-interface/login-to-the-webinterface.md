---
sidebar_label: Web Arayüzüne Genel Bakış
sidebar_position: 1
custom_edit_url: ""
---

# Web Arayüzüne Genel Bakış

Web arayüzüne kendi kullanıcı adınız ve şifreniz ile giriş yapınız.

Web arayüzüne giriş yapıldığında sol tarafta **Ana Menü** bulunur ve kullanıcı ilk olarak Başlangıç sayfası ile karşılaşır. **Başlangıç** sayfasında; kişinin üzerinde bekleyen işlerin listelendiği **“Onaylar”** listesi, genel ya da özel olarak yetkili kullanıcılar tarafından eklenmiş duyuruların listelendiği **“Duyurular”** bölümü, kullanıcının en çok kullandığı süreçlerin listesinin bulunduğu **“Sık Kullanılan İşlemler”** bölümü ve kullanıcının görüntülediği en güncel dokümanların listesini oluşturan **“Son Kullanılanlar”** bölümü bulunmaktadır.

![Web Arayüzüne Genel Bakış](https://docsbimser.blob.core.windows.net/imagecontainer/auto-upload84085f39-d5ce-48c5-a375-3c1f1e6b69f7)

Ekranın sağ üst köşesinde Ayarlar menüsü altında, geliştirme arayüzüne geçiş yapmak için **IDE** seçeneği, genel sistem konfigürasyonlarının yapıldığı **Yapılandırma Yöneticisi** seçeneği, yetkilendirme ve güvenlik ayarlarının yapıldığı **Güvenlik** seçeneği ve uygulama menüsü yetkilendirme ve düzenleme işlemlerinin gerçekleştirildiği **Uygulama Gezgini** seçeneği bulunmaktadır.

![Web Arayüzüne Genel Bakış](https://docsbimser.blob.core.windows.net/imagecontainer/auto-upload1c29847a-8576-4805-9c74-9c8711ab1ee4)

Profil alanında, yeni vekalet vermek, verilen vekaletleri görüntülemek ve erişim anahtarı oluşturup yönetme işlemlerini gerçekleştirmek için **Vekaletler ve Erişim Anahtarları** bölümü, **Kişisel Ayarlar** bölümü ve dil seçiminin yapıldığı **Bölgesel Ayarlar** bölümü yer almaktadır. Ayrıca bu alanda, kişinin kendisine atanan vekalet varsa listelenir ve **Oturumu Kapat** seçeneği ile web arayüzünden çıkış yapılabilir. **Başkası Adına Oturum Aç** seçeneği ise, sadece başka kullanıcının hesabına geçiş yapma yetkisi olan kullanıcılarda görünür. Bu seçenek ile sistemde tanımlı başka bir kullanıcı ile oturum açılır ve o kullanıcı yerine arayüz işlemleri gerçekleştirilebilir.

![Web Arayüzüne Genel Bakış](https://docsbimser.blob.core.windows.net/imagecontainer/auto-upload2bcba7a9-c32b-4fe3-9cc6-01c20b1359c7)

Sol menüde **Doküman Yönetimi** başlığı bulunur. Doküman Yönetimi; organizasyonun sahip olduğu doküman varlıklarının **elektronik ortamda saklanması**na olanak sağlaması, aranan dokümanlara güçlü filtreleme yapısı ile **hızlı erişim** sağlanması, **doküman versiyonlama** özelliği ile dokümanların geçirdiği değişimlerin major ve minor versiyon bazlı saklanmasına ve versiyonlar arası farklılıkların gözlemlenebilmesine olanak sağlaması, depo, dosya ve klasör bazlı gerçekleştirilen işlemlerin detaylı loglanması sonucu **izlenebilir işlem geçmişi** özelliği sunması, tüm İK varlıkları bazında depo, dosya ve klasör özelinde detaylı **yetkilendirme** yapılabilmesi gibi daha birçok yeteneği barındıran yapıdır.

![Web Arayüzüne Genel Bakış](https://docsbimser.blob.core.windows.net/imagecontainer/auto-uploada9677807-d391-4cda-9ab0-bc89a875441a)

Sol menüde [İnsan Kaynakları](web/human-resources/index.mdx) başlığı bulunur. Organizasyonun tüm İnsan Kaynakları verileri bu başlık altında tutulur ve yönetilir. Organizasyonun bünyesinde bulunan [Kullanıcılar](web/human-resources/users.md), [Pozisyonlar](web/human-resources/positions.md), [Unvanlar](web/human-resources/professions.md), [Departmanlar](web/human-resources/departments.md), [Şirketler](web/human-resources/companies.md), [Kullanıcı Grupları](web/human-resources/user-groups.md), [Şirket Yöneticileri](web/human-resources/company-admins.md), [Yönetici Anahtarları](web/human-resources/manager-keys.md), bu kayıtlara ait [Özellik Tanımları](web/human-resources/property-definitions/index.mdx) ile birlikte mevcut kayıtların artık kullanılmayacağı durumlarda yapılması gereken işlemlerin gerçekleştirileceği [Organizasyon Bakımı](web/human-resources/organization-maintenance/index.mdx) başlıkları, İnsan Kaynakları altında bulunur.

![Web Arayüzüne Genel Bakış](https://docsbimser.blob.core.windows.net/imagecontainer/auto-uploade23502ed-7900-45da-83f8-01416e38f4da)

**İş Akış Yönetimi** başlığı altında ise; arayüze giriş yapan kullanıcının üzerinde, aksiyon alınması için bekleyen işlerin listelendiği **Bekleyen İşler** bölümü, geliştirme arayüzünde tasarlanan süreçlerin akış adımlarında Bilgilendirme nesneleri ile ilgili kullanıcıya gönderilen bildirimlerin listelendiği **Bildirimler** bölümü, kullanıcının başlattığı ve taslak olarak kaydettiği süreçlerin listesine erişebileceği **Taslaklar** bölümü, kullanıcının başlattığı iş süreçlerinin listelendiği **Oluşturduğum İşler** bölümü, geçmiş tarihli bekleyen işlerin, bildirimlerin ve oluşturulan işlerin kayıtlarına erişilebilecek **Tarihçe** bölümü, organizasyon içerisindeki kullanıcıların birbirleri ile haberleşebildikleri, gelen, gönderilen ve silinen iletilere erişim sağlanabilecek ve yeni ileti oluşturulabilecek **İletiler** bölümü bulunmaktadır.

![Web Arayüzüne Genel Bakış](https://docsbimser.blob.core.windows.net/imagecontainer/auto-upload133f1c47-b779-416b-b172-b85d6429a5fe)

**Uygulamalar** başlığı altında, geliştirme arayüzünde tasarlanmış ve yayınlanmış projelerin listesi bulunur. Bu listede kullanıcıların görebileceği proje başlıkları **yetkiler** ile belirlenir. Kullanıcı, Uygulamalar başlığı altında bulunan bir projeye tıklayarak, projenin tasarımında gerçekleştirilen senaryoya göre süreç başlatabilir, başlattığı süreci aksiyon isteği ile onay mekanizmasına dahil edebilir, form doldurup kaydedebilir veya oluşturulan bir arşiv raporunu görüntüleyebilir.

![Web Arayüzüne Genel Bakış](https://docsbimser.blob.core.windows.net/imagecontainer/auto-upload09e6614e-b466-4e48-86cb-858115f10b80)
