---
sidebar_label: Özellikler
sidebar_position: 1
custom_edit_url: ""
---

# Özellikler

Tüm özellikler bu başlık altından tanımlanır. Sisteme yeni bir özellik eklenmek istendiğinde “Özellikler” başlığına tıklanır. Özellikler başlığına tıklandığında, daha önceden tanımlanmış özellikler varsa bu özelliklerin listesi açılacaktır.

Özelliklerin listelendiği ekranda arama yapılabilir, kolonlar sıralanabilir, yeni bir özellik eklenebilir veya mevcut bir özelliğin kaydına tıklanarak değişiklik yapılabilir.

![Özellikler](https://docsbimser.blob.core.windows.net/imagecontainer/auto-upload7d4cb63e-249d-42d4-8c1d-955376970b8d)


## Yeni Özellik Eklenmesi

Sisteme yeni bir özellik kazandırmak için, özelliklerin listelendiği ekranın sol üst köşesinde bulunan “Yeni” butonuna tıklanır.

Yeni butonuna tıklandığında, tanımlanacak özelliğin bilgilerinin girileceği boş bir sayfa açılacaktır.

![Özellikler](https://docsbimser.blob.core.windows.net/imagecontainer/auto-uploada9ea7266-e8d7-4825-b4b9-ab9fa7831965)

Bu sayfada aşağıdaki alanlar bulunmaktadır;

| **Özellik** 	| **Açıklama** 	|
|---	|---	|
| Ad 	| Bu alandan, pasife düşen unvanın kaydı seçilmelidir 	|
| Başlık 	| Bu alandan, pasif unvanın yerine geçecek unvan kaydı seçilmelidir 	|
| Tip 	| Özelliğin tipi bilgisidir. Aldığı değerler;<br/>**Metin :** Yazı (text) tipinde değerlerin saklanması için kullanılır<br/>**Tamsayı :** Saklanacak değer bir tam sayı ise bu tip özellik kullanılır<br/>**Doğru/Yanlış :** Saklanacak değer bir evet/hayır (true/false) tipi değer olduğunda kullanılır<br/>**Tarih :** Tarih değerleri saklanıldığında kullanılan özellik tipidir<br/>**Liste :**Saklanacak değerlerin bir seçenek listesinden gelmesi istenilirse bu tip özellik kullanılır. Liste elemanları eklenerek, eklenen liste içinden seçim yapılması sağlanabilir<br/>**Ondalık Sayı :** Tam sayı olmayan virgüllü sayı (double) kullanılması istenildiğinde bu tip özellik seçilir 	|
| Varsayılan Değer 	| Özelliğe varsayılan bir değer verilmek istenirse bu alanda belirtilir 	|
| Çoklu Dil 	| Alanların çoklu dil yapısını destekleyip desteklemeyeceğinin seçiminin yapılabileceği kısımdır. Çoklu dil desteklensin diyerek bu alan işaretlendiğinde, başlık ve açıklama alanlarının yanında bir ikon belirecektir. Bu ikona tıklandığında sistemde tanımdı diller ve alanların, ilgili dil karşılıklarının girilebileceği kısımlar açılacaktır 	|

Eklenecek özellik detayları bu ekrana girilip, ekran üzerindeki “Kaydet” butonuna basıldıktan sonra, yeni özellik, özellikler listesine eklenmiş olur. Artık bu özellik, kullanıcı, pozisyon, departman, unvan ya da grup özelliği olarak seçilebilir.