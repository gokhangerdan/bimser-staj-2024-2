---
sidebar_label: Arayüz Kullanım Kolaylıkları
sidebar_position: 3
custom_edit_url: ""
---

# Arayüzü Kullanım Kolaylıkları

## Kod Editörü Özellikleri Nelerdir?

Projelerde, form ve akış kısımlarının kod alanlarına ve projeye eklenen dosya tipine göre açılacak kod editörü alanlarına C#, Css, TypeScript, Html dillerinde kodlar yazılabilir. Geliştirme arayüzünün barındırdığı kod editörü tüm bu dillerde yazılan kodları destekler.

Kod editörünün sunduğu, kodlama sırasında geliştiriciye kolaylık sağlayan özellikler mevcuttur.

### Kod Methodları Arasında Gezinme

Kod editörü içerisinde açık olan kodun methodlarını görüntüleme ve seçilen methoda odaklanma özelliği mevcuttur. Böylece kodun barındırdığı tüm methodlar arasında gezinerek istenen methoda hızlıca erişim sağlanmış olur.

![Arayüz Kullanım Kolaylıkları](https://docsbimser.blob.core.windows.net/imagecontainer/auto-uploada4f0073f-3ac7-4ac7-8138-545f239f27bd)

### Kod Değişikliklerini Karşılaştırma

Yazılan kodun önceki haliyle karşılaştırmasını yapan özellik mevcuttur. Araç çubuğunda beliren “Son Haliyle Arasındaki Farkı Göster” seçeneği kullanılarak, kodun bir önceki derlenmiş hali ile şuan ki halini kıyaslayıp, ikisi arasındaki farkı belirginleştiren pencere açılır.

![Arayüz Kullanım Kolaylıkları](https://docsbimser.blob.core.windows.net/imagecontainer/auto-upload419798db-39ed-4af4-82ee-176321fcbfcc)

### MiniMap Özelliği

Kod editör ekranının sağ kenarında, ekrana yazılan tüm kodların bulunduğu mini harita mevcuttur. Belirli bir yüzdeye göre ayrıştırılmış kod bölümleri arasında istenen kod parçasına ekranı odaklamayı sağlayan özelliktir.

![Arayüz Kullanım Kolaylıkları](https://docsbimser.blob.core.windows.net/imagecontainer/auto-uploadee24b825-d14f-464a-8c7c-471397380582)

### Otomatik Kelime Tamamlama Özelliği

Kod içerisinde geçen bir kelimeyi tanıyarak tekrar kullanımı esnasında ve özel method, sınıf özellik tanımlarını listeleyerek otomatik tamamlama seçeneğini ekrana getirir.

![Arayüz Kullanım Kolaylıkları](https://docsbimser.blob.core.windows.net/imagecontainer/auto-upload450388eb-2c45-42de-baa8-495d6be54270)

### Hata Belirteci

Kod arka planda sürekli analiz edilerek içerisindeki hatalı kullanımların altı işaretlenir. Böylece geliştirici için, hatalı kod alanları belirginleştirilmiş olur.

![Arayüz Kullanım Kolaylıkları](https://docsbimser.blob.core.windows.net/imagecontainer/auto-upload69eff9bd-c477-49bd-bb11-036224af71e6)

### Kelime Renklendirme

Kod içerisinde kullanılan özel anahtar kelimeler otomatik renklendirilir. Böylece daha okunabilir kod yapıları sağlanmış olur.

![Arayüz Kullanım Kolaylıkları](https://docsbimser.blob.core.windows.net/imagecontainer/auto-upload61fa286e-5f4b-4eba-aece-37ca2a97ad78)

### Fonksiyon Listesi ve Kısayol Tuşları Listesi

Kod editör ekranında herhangi bir alana tıklanıp F1 butonuna basıldığında ya da kod editör ekranında boş bir alana sağ tıklanıp, “Komut Paneli” seçeneğine tıklandığında, kod editörü içerisinde kullanılabilecek fonksiyonların listesine ve kısayol tuş bilgilerine ulaşılır.

![Arayüz Kullanım Kolaylıkları](https://docsbimser.blob.core.windows.net/imagecontainer/auto-upload120b758a-671f-41eb-9e2d-1024bc977d69)

## Akış Tasarım Ekranı Özellikleri Nelerdir?

Akış tasarım ekranı, iş süreçlerinin iş akış adımlarının ve akış senaryolarının tasarlandığı geliştirme arayüzü bileşenidir. Akış tasarımı, her biri kendi içinde özelleştirilmiş işlevi gerçekleştiren akış nesneleri kullanılarak dizayn edilir.

Geliştirme arayüzünün sunduğu, akış tasarımı sırasında geliştiriciye kolaylık sağlayan özellikler mevcuttur.

### Sonraki Nesneyi Tahmin Etme

Geliştirici, mevcut akış nesnesinden bağlantı oku çıkarıp akış ekranındaki boşluğa bu oku bıraktığında, sistem ilgili mevcut nesneden sonra kullanılabilecek tüm nesnelerin listesini geliştiriciye sunar. Geliştirici Araç Kutusu panelinden kullanması gereken nesneyi bulup, sürükle/bırak yöntemi ile ekrana eklemektense, kendisine sunulan öneriler arasından seçim yaparak tasarım süresini hızlandırabilir.

Ayrıca sistem altyapısı, **Otomatik Öğrenme** (Machine Learning) yeteneğine sahiptir. Genel kullanımda geliştirici, ilgili akış nesnesinden sonra çoğunlukla hangi akış nesnesini kullanıyorsa, nesneden çıkarılıp akış boşluğuna bırakılan bağlantı okuna öncelikli olarak o nesne önerilir. Böylece geliştiricinin işlem dinamiklerini öğrenip, kullanım davranışına göre sonraki nesne önerileri önceliklendirilmiş olur.

![Arayüz Kullanım Kolaylıkları](https://docsbimser.blob.core.windows.net/imagecontainer/auto-upload20f353fd-f164-4baf-9ecb-3356e9e60715)