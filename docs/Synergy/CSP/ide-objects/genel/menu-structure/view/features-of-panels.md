---
sidebar_label: Panellerin Genel Özellikleri
sidebar_position: 1
custom_edit_url: ""
---

# Panellerin Genel Özellikleri

Görünüm başlığı altında bulunan panellerin genel özellikleri aşağıdaki şekilde listelenebilir;

- Görünüm başlığı altında bulunan tüm paneller ekranda görünür yapıldığında, panellerin her biri varsayılan olarak kenar çubuklarında belirlenen alanlara yerleşirler.

![Panellerin Genel Özellikleri](https://docsbimser.blob.core.windows.net/imagecontainer/auto-uploadbdabec2b-150c-40f5-a324-39ca25923afe)

Yeri değiştirilmek istenen panelin ikonuna tıklanıp sürükle / bırak işlemi ile, panelin kenar çubukları arasında istenen yere konumlandırılması sağlanabilir.

![Panellerin Genel Özellikleri](https://docsbimser.blob.core.windows.net/imagecontainer/auto-uploadda0d30b0-a029-4fe2-80b4-1d450147ca2d)

![Panellerin Genel Özellikleri](https://docsbimser.blob.core.windows.net/imagecontainer/auto-upload2432d0c4-f1d8-4da4-8817-148b10c43c05)

- Paneller arayüze, varsayılan olarak simge durumunda eklenir. Panel fonksiyonlarını ve bileşenlerini kullanmak için, kenar çubuklarında bulunan panel simgesine tıklanır. Panel simgesine tıklandığında ilgili panel ekranda açılacaktır.

![Panellerin Genel Özellikleri](https://docsbimser.blob.core.windows.net/imagecontainer/auto-upload3da28b9f-976f-4b0e-9260-f90e856bea12)

Açık olan paneli simge durumuna getirmek için, panel simgesine tekrar tıklanır.

- Açık olan bir paneli ekrana sabitlemek için, panel ekranının sağ üst kısmında bulunan toplu iğne (pin) butonuna tıklanır.

![Panellerin Genel Özellikleri](https://docsbimser.blob.core.windows.net/imagecontainer/auto-upload90111870-e150-486b-b049-91d4d441f025)

Pinlenen panel, geliştirme ekranının ilgili alanına sabitlenir. Geliştirme ekranında başka bir alana tıklansa dahi simge durumuna geçmez, panel ekranı açık kalır.

Ekrana sabitlenmiş bir paneli ekrandan koparmak için, toplu iğne butonuna tekrar tıklanır. Bu kez panel unpin yapılmış olur. Artık panel ekrana sabit olarak tutturulmuş değildir. Bu durumdaki bir panel açıkken, geliştirme ekranında herhangi bir yere tıkandığında panel simge durumuna geçer.

- Görünüm kısmından geliştirme ekranına eklenen veya varsayılan olarak geliştirme ekranına ekli bir şekilde gelen panelleri ekrandan kaldırmak için, açık panel üzerinde sağ üst köşede bulunan çarpı butonuna tıklanır.

![Panellerin Genel Özellikleri](https://docsbimser.blob.core.windows.net/imagecontainer/auto-uploade0a36757-422a-4445-805f-f09224079c7b)

Çarpı butonuna tıklanarak kapatılan panel ekranda görünmez olur. Kapatılan paneli ekranda tekrar görünür yapmak için, Görünüm başlığından ilgili panel tıklanarak, ekrana eklenmesi sağlanır.

- Geliştirme arayüzünde aktif olan ekrana göre, tıklanan alana göre veya panel türüne göre panel içeriklerinde bulunan alanlar değişiklik gösterir. Paneller içerisinde bulunan alanlar arasında arama yapmak için, panel ekranında bulunan arama alanı kullanılır.

![Panellerin Genel Özellikleri](https://docsbimser.blob.core.windows.net/imagecontainer/auto-uploadcdd19ddb-93e9-4b25-af69-e3cd91c43705)

Çok fazla özelliğin bulunduğu panellerde, görüntülenmek ve düzenlenmek istenen alanın, arama kısmından hızlıca bulunması sağlanmış olur.

Arama kısmına bir değer yazıldığında, panel içeriğinde otomatik arama başlatılır. Arama işlemi, metin içi, metin başı veya metin sonu aramalarını destekler ve eşleştiği alanı ekrana getirir.

Arama kısmına yazılan değer, arama kısmında beliren çarpı işaretine tıklanarak silinebilir. Böylece panelin barındırdığı tüm alanlar panel içerisinde tekrar görünür olur.