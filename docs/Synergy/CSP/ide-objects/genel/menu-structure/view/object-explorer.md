---
sidebar_label: Nesne Gezgini Paneli
sidebar_position: 5
custom_edit_url: ""
---

# Nesne Gezgini Paneli

Nesne gezgini, geliştirme arabiriminde açık olan projelere ait, form ve akış ekranlarına eklenmiş olan nesnelerin listelendiği paneldir.

Geliştirme arayüzünde aktif olarak form ya da akış ekranı açık değilse veya form ya da akış ekranında herhangi bir nesne ekli değilse, nesne gezgini paneli aşağıdaki gibi görünür ve içeriğinde herhangi bir değer listelenmez.

![Nesne Gezgini Paneli](https://docsbimser.blob.core.windows.net/imagecontainer/auto-upload7b7f9cc1-4428-437a-b2a1-cc3e3406d92e)

Form ve akış ekranları, araç kutusu panelindeki nesneler kullanılarak tasarlanır. Yapıya ve ihtiyaca göre formlar ve akışlar, çok fazla nesneden oluşan kompleks yapılara dönüşebilirler. Bu durumda geliştirme yapan kişi tarafından belirli bir form ya da akış nesnesini, mevcut birçok nesne arasından bulmak zorlaşacak ve vakit kayıplarına sebep olacaktır. Nesne gezgini paneli sayesinde, geliştirme arayüzünde form ekranı aktifken, formun üzerinde bulunan nesneler listelenir, akış ekranı aktifken akış üzerinde bulunan nesneler listelenir. Nesne gezgini panelindeki arama özelliği kullanılarak ya da liste içerisinden gezinti yapılarak, aranılan nesne hızlıca bulunabilir, kontrol edilebilir ve düzenlenebilir.

Geliştirme arayüzünde aktif ekran form ekranı iken nesne gezgini;

![Nesne Gezgini Paneli](https://docsbimser.blob.core.windows.net/imagecontainer/auto-upload95810632-d522-4442-ab6d-1a90d7a11477)

Geliştirme arayüzünde aktif ekran akış ekranı iken nesne gezgini;

![Nesne Gezgini Paneli](https://docsbimser.blob.core.windows.net/imagecontainer/auto-uploadcdc97d00-9a13-411f-9fd5-a5da6d8e2631)

Form ya da akış ekranına yeni bir nesne eklendiği an, bu nesne, nesne gezgini panelinde de görünecektir. Form ya da akış ekranlarında var olan bir nesne silindiğinde ise bu nesne, nesne gezgini panelinden de silinir.

Forma yeni bir nesne olarak buton nesnesi ekleniyor, eklenen nesne bilgisi, nesne gezgini paneline otomatik ekleniyor;

![Nesne Gezgini Paneli](https://docsbimser.blob.core.windows.net/imagecontainer/auto-upload16454669-9a44-4993-a6f1-e36f8876b0a5)

Nesne gezgininden bir nesneye tıklandığında, tıklanan nesne form ya da akış tarafında belirgin hale gelir. Böylece form ya da akış ekranlarında, nesne gezgini panelinden bulunan bir nesne, diğer nesnelerden ayırt edilmiş olur, diğer nesneler arasından kolayca farkedilerek ilgili nesne üzerindeki kontrollerin sağlanması için nesneye hızlı bir şekilde erişim gerçekleştirilmiş olur.

Akış kısmında nesne gezgini panelinden bir nesne adına tıklandığında, ekranda bu nesne belirgin hale geliyor böylece karmaşık akış ekranlarında belirli bir nesneye erişim kolaylaşmış oluyor;

![Nesne Gezgini Paneli](https://docsbimser.blob.core.windows.net/imagecontainer/auto-upload496567dd-7076-44e8-b2e9-fd4c957352fa)

Nesne gezgini alanından tıklanan bir nesneye form ya da akış tarafında odaklanıldığı gibi Özellik Görüntüleyici paneline de hangi nesnenin seçildiği bilgisi gönderilir ve o nesneye ait özellik değerleri, Özellik Görüntüleyici panelinde açılmış olur.

:::info BİLGİ

Özellik Görüntüleyici paneline ait detaylı bilgi için **[Özellik Görüntüleyici](./property-inspector.md)** başlığını inceleyiniz.

:::

Nesne gezgininden Label1 isimli nesne kaydına çift tıklandığında;

![Nesne Gezgini Paneli](https://docsbimser.blob.core.windows.net/imagecontainer/auto-uploadffb90c7a-5026-4e5b-8b7d-1ea17d7ca942)

Özellik görüntüleyici panelinde Label1 nesnesinin özellikleri otomatik açılır;

![Nesne Gezgini Paneli](https://docsbimser.blob.core.windows.net/imagecontainer/auto-uploadddd76b3f-9d81-4113-a22d-f5d9d5c883e0)