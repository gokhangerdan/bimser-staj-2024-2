---
title: Entegre Geliştirme Ortamı
description: Entegre Geliştirme Ortamı
keywords:
  - CSP
  - docs
  - ide
slug: index
---

Entegre geliştirme ortamı, sistem içerisinde kullanılacak tüm iş süreçlerinin, bu süreçlere bağlı akış ve form tasarımlarının geliştirildiği ortamdır. Geliştirme ortamında oluşturulan iş süreçleri, sistem kullanıcılarının kullanımına açılır ve organizasyonun ihtiyaç duyduğu iş akışları sistem üzerinden yürütülmeye başlar. İş süreçleri, geliştirme sırasında kurgulanan senaryoya göre ilerler, ilerleyen iş süreçleri sonucu sistemde oluşan veriler ile takip edilebilir, izlenebilir ve ölçülebilir sistemler elde edilir.

Geliştirme arayüzünde oluşturulan proje, bir ASP.NET Core projesidir. Oluşturulan proje, platform bağımsız, Linux, Windows (Apache, Nginx, IIS) sunucularında veya bulut sistemlerinde (Amazon,Azure vb.) yapılacak konfigurasyonlar ile çalıştırılabilir.

Geliştirme arayüzünde tasarlanan formlar, tüm tarayıcılar ve mobil cihazlarla uyumludur.

Geliştirilen projeye Restful API ler entegre edilerek, form ve akış taraflarında ihtiyaç duyulan veriler, bu Restful API lerden sağlanabilir.

Formların, frontend geliştirmelerinde Css ve TypeScript, form ve akışların backend geliştirmelerinde C# kullanılarak kodlama yapılabilir.

Projeye Html, Css, C#, TypeScript dosyaları eklenebilir, bu dosyalara yazılan kodlar ile istek ve ihtiyaç doğrultusunda projeler özelleştirilebilir. Html, Css, TypeScript türünde dosyalara yazılan kodlarla formlara görsel düzenlemeler ve tarayıcılarda desteklenen fonksiyonellikler geliştirilebilir.

Entegrasyon Yöneticisi aracılığı ile SAP, Acumatica gibi ERP sistemlerle entegrasyon sağlanabilir.

C# türünde dosyalara özel sınıflar veya Controller tipinde Web API isteklerini karşılayabilen özel methodlar yazılabilir.

Oluşturulan projenin verileri, SQL Server veya Oracle veritabanı sunucularında saklanabilir.

Bu başlık altında; proje ve çözüm kavramları, geliştirme ortamı bileşenleri, geliştirme ortamı nesneleri, geliştirme ortamının nasıl çalıştığı ve sistemde bir proje geliştirmek için ihtiyaç duyulan tüm bilgilerin detayları anlatılacaktır.