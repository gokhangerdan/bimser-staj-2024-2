---
sidebar_position: 6
custom_edit_url: ""
---

# TabMenu

TabMenu nesnesi ile form üzerinde sekmeli bir yapı oluşturulabilmektedir. Kullanıcıların TabMenu içindeki elemanlara tıklanarak sekmeli bir yapı içinde gösterimi sağlanır.

Geliştirme arayüzünde aktif ekran form iken, Araç Kutusu panelinde form nesneleri listelenir. Nesne, araç kutusu panelinden sürükle/bırak yöntemi ile forma eklenir.

![TabMenu](https://docsbimser.blob.core.windows.net/imagecontainer/auto-uploadc851965b-f6a3-4647-8ef0-cf670be2ca75)

Nesnenin üzerine tıklandığında Özellik Görüntüleyici panelinde “Genel” ve “Olaylar” sekmeleri yer alır ve nesneye ait özellikler görüntülenip, düzenlenebilir. Nesne özelliklerinin aktarıldığı kalıtım şeması aşağıdaki gibidir;

## Genel

### Design

`Name` - Nesnenin sistem tarafında kullanılacak ismidir. Başka bir nesnenin içinde ve kod tarafında nesneye, isim alanında yazan değerle erişim sağlanır.

### Caption

`Title` - Nesnenin etiket metninin düzenlendiği kısımdır.

`Position` - Nesne etiketinin, nesnenin solunda mı, sağında mı yoksa üzerinde mi konumlandırılacağının düzenlendiği kısımdır.

>Yapılabilecek Seçimler : Left, Right, Top, Bottom

`Width` - Etiket alanının genişliğinin ayarlandığı kısımdır.

`Height` - Etiket alanının yüksekliğinin ayarlandığı kısımdır.

`Font` - Etiket alanındaki metnin font, yazı tipi, yazı boyutu ve renginin ayarlandığı kısımdır.

`Ellipsis` - Etiket metninin, etiket alanına sığmadığı durumlarda, metnin sığmayan kısmı için üç nokta (…) ifadesinin görünüp görünmeyeceğinin ayarlandığı kısımdır.

`Visible` - Etiket alanının gizli ya da görünür ayarlarının yapıldığı kısımdır.

`Show Colon` - Etiket metninin yanında iki nokta (:) ifadesinin görünüp görünmeyeceğinin ayarlandığı kısımdır.

`Horizontal Align` - Etiket metnini; sağa yasla, sola yasla ya da ortala ayarlarının gerçekleştirildiği kısımdır.

>Yapılabilecek Seçimler : Left, Center, Right

`Vertical Align` - Etiket metnini; yukarı yasla, aşağı yasla ya da ortala ayarlarının gerçekleştirildiği kısımdır.

>Yapılabilecek Seçimler : Top, Middle, Bottom

`Mark Char` - Nesneyi belirginleştirmek için, etiket metnine *, ! gibi karakterlerin girilebileceği alandır.

`Mark Position` - İşaret karakteri olarak belirlenen karakterin, etiket metninin başında mı yoksa sonunda mı gösterilmesinin ayarlandığı kısımdır.

>Yapılabilecek Seçimler : AtFirst, AtLast

### Appearance

`Visible` - Nesnenin gizlenip, görünür yapılma ayarlarının gerçekleştirildiği kısımdır. Bu alan aktifken, nesne form üzerinde görünür durumdadır. Alan pasif yapıldığında nesne görünmez olur.

`Client Visible` - Form ilk açıldığında nesne görünmesin, belirli bir şart sağlandığında nesne görünür olsun gibi bir işlem yapılmak istendiğinde, nesnenin istemci tarafında görünmez olması için bu alan pasif yapılır. Kodla ya da Kural Yöneticisi ile belirlenen şart sağlandığında nesne tekrar görünür hale getirilebilir. Sunucu görünürlüğü aktif değilken, istemci müdahale edemez ancak istemci görünürlüğü aktif değilken sunucu müdahale edebilir.

`Enabled` - Nesnenin etkin modu bu alandan ayarlanır. Bu özellik aktifken nesneye veri girişi sağlanabilir ve nesne düzenlenebilir. Özellik pasifken, nesne düzenlenemez moddadır ve pasif görünür.

`Client Enabled` - Form ilk açıldığında nesne etkin olmasın, belirli bir şart sağlandığında etkin olsun gibi bir işlem yapılmak istendiğinde, nesnenin istemci tarafında etkin olmaması için bu alan pasif yapılır. Kodla ya da Kural Yöneticisi ile belirlenen şart sağlandığında nesne tekrar etkin hale getirilebilir. Sunucu etkinliği aktif değilken, istemci müdahale edemez ancak istemci etkinliği aktif değilken sunucu müdahale edebilir.

`Background Color` - Nesneye arka plan rengi vermek için kullanılan alandır.

`Title` - Form arayüzde açıkken imleç ile nesne üzerine gelindiğinde, bu alanda yazılan metin, ipucu olarak gösterilir. Nesne ile ilgili detay bilgi verilmek istendiğinde kullanılan, uç kullanıcıyı yönlendirme amaçlı bir özelliktir.

`ClassName` - Forma ait CSS dosyası içinde yazılmış bir class'ın tanımlanarak nesne görünürlüğünün değiştirilebildiği alandır.

### Behavior

`ReadOnly` - Nesnenin düzenleme modunda olup olmayacağının ayarlandığı kısımdır. Bu özellik aktif edildiğinde nesne veri girişine izin vermez, salt okunur modda olur. Nesneye veri girişine izin verilmesi için özelliğin pasif olması gerekir.

`Items` - Nesne içine eklenecek olan seçeneklerin tanımlandığı bölümdür. Items seçeneğindeki üç noktaya tıklanıldığında ekleme penceresi açılmaktadır. 

![TabMenu](https://docsbimser.blob.core.windows.net/imagecontainer/auto-uploadaf130d7d-399a-4fb1-9c88-e33fc023ae63)

Açılan penceredeki Ekle butonu ile nesneye eleman eklenmesi yapılmaktadır. 

![TabMenu](https://docsbimser.blob.core.windows.net/imagecontainer/auto-uploadb82af322-661d-4560-816a-0ed6629cff20)

Pencerede sol tarafta eklenen ögeler listelenirken sağ tarafta ise seçili elemanın özellikleri listelenmektedir.

![TabMenu](https://docsbimser.blob.core.windows.net/imagecontainer/auto-upload33dbb12b-af74-423c-9c26-a17889ed5b86)

| **Özellik** 	| **Açıklama** 	|
|---	|---	|
| Name 	| Ögenin benzersiz anahtarının tanımlandığı alandır. Nesne içindeki diğer ögelerden farklı olacak şekilde key alanının değeri yazılır. 	|
| Title 	| Nesne içine eklenen ögeye verilecek isim bu alana yazılır. 	|
| Selected 	| Eklenen elemanın form üzerinde seçili halde gelmesi için kullanılır. Seçili olması istenen öge için aktif hale getirilir. 	|
| Enabled 	| Eklenen elemanın aktif olup olmayacağını belirlemek için kullanılır. Enabled kapalı olduğu durumda eklenmiş olan TabMenu ögesi tıklanmaya engelli olarak gösterilmektedir. 	|
| Icon 	| Ögenin öncesinde bir ikon gösterilmesi isteniyorsa ikon seçimindeki üç noktaya tıklanarak İkon Bulucu içinde gelen resimlerden seçim yapılabilir. Varsayılan olarak general ikonu seçili halde gelmektedir. 	|

## Olaylar

Nesnenin sahip olduğu olaylar, Özellik Görüntüleyici panelindeki "Olaylar" sekmesinde yer almaktadır. Her bir olay, farklı çalışma anlarında tetiklenerek kendilerine özgü işlemleri gerçekleştirir. Bu olaylara geliştirici tarafından yazılan kodlar da ilgili olayın tetiklendiği anda çalıştırılır.

"Client" alanında bulunan olaylara çift tıklandığında ekran, TypeScript kodlamanın yapılabileceği "Formadı.ts" isimli form kod editörü kısmına yönlendirilir ve tıklanan olaya ait method bloğu otomatik olarak oluşturulur.

"Server" alanında bulunan olaylara çift tıklandığında ekran, C# kodlamanın yapılabileceği "Formadı.cs" isimli form kod editörü kısmına yönlendirilir ve tıklanan olaya ait method bloğu otomatik olarak oluşturulur.

Geliştirici bu methodlar içerisinde istediği kod bloğunu kurgulayabilir. Olaylar sekmesinden tıklanarak kod tarafında methodu oluşturulmuş olayın yanında, method adı bilgisi otomatik oluşturularak, olayla method arasındaki ilişki belirtilmiş olur.

![TabMenu](https://docsbimser.blob.core.windows.net/imagecontainer/auto-uploadc1b00d79-cffc-415f-b7aa-afa89e7e13cb)