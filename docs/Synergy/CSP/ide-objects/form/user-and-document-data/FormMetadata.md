---
sidebar_position: 3
custom_edit_url: ""
---

# FormMetadata

Form Başlığı ya da Proje Başlığı bilgisini otomatik olarak formun üzerinde gösteren nesnedir.

Geliştirme arayüzünde aktif ekran form iken, Araç Kutusu panelinde form nesneleri listelenir. Nesne, araç kutusu panelinden sürükle/bırak yöntemi ile forma eklenir.

![FormMetadata](https://docsbimser.blob.core.windows.net/imagecontainer/auto-uploadcefc8cc9-2d80-4cf9-b3e6-78eac459d56c)

Nesnenin üzerine tıklandığında Özellik Görüntüleyici panelinde “Genel” ve “Olaylar” sekmeleri yer alır ve nesneye ait özellikler görüntülenip, düzenlenebilir. Nesne özelliklerinin aktarıldığı kalıtım şeması aşağıdaki gibidir;

## Genel

### Design

`Name` - Nesnenin sistem tarafında kullanılacak ismidir. Başka bir nesnenin içinde ve kod tarafında nesneye, isim alanında yazan değerle erişim sağlanır.

### Appearance

`Visible` - Nesnenin gizlenip, görünür yapılma ayarlarının gerçekleştirildiği kısımdır. Bu alan aktifken, nesne form üzerinde görünür durumdadır. Alan pasif yapıldığında nesne görünmez olur.

`Client Visible` - Form ilk açıldığında nesne görünmesin, belirli bir şart sağlandığında nesne görünür olsun gibi bir işlem yapılmak istendiğinde, nesnenin istemci tarafında görünmez olması için bu alan pasif yapılır. Kodla ya da Kural Yöneticisi ile belirlenen şart sağlandığında nesne tekrar görünür hale getirilebilir. Sunucu görünürlüğü aktif değilken, istemci müdahale edemez ancak istemci görünürlüğü aktif değilken sunucu müdahale edebilir.

`Background Color` - Nesneye arka plan rengi vermek için kullanılan alandır.

`Title` - Form arayüzde açıkken imleç ile nesne üzerine gelindiğinde, bu alanda yazılan metin, ipucu olarak gösterilir. Nesne ile ilgili detay bilgi verilmek istendiğinde kullanılan, uç kullanıcıyı yönlendirme amaçlı bir özelliktir.

`ClassName` - Forma ait CSS dosyası içinde yazılmış bir class'ın tanımlanarak nesne görünürlüğünün değiştirilebildiği alandır.

`Font` - Nesnede metnin font, yazı tipi, yazı boyutu ve renginin ayarlandığı kısımdır.

### Behavior

`Select Metadata Type` - Nesnede gösterilmek istenen bilginin FormCaption (Form Başlığı) mı ProjectCaption (Proje Başlığı) mı olacağı bu alandan seçilir.

## Olaylar

Nesnenin sahip olduğu olaylar, Özellik Görüntüleyici panelindeki "Olaylar" sekmesinde yer almaktadır. Her bir olay, farklı çalışma anlarında tetiklenerek kendilerine özgü işlemleri gerçekleştirir. Bu olaylara geliştirici tarafından yazılan kodlar da ilgili olayın tetiklendiği anda çalıştırılır.

"Client" alanında bulunan olaylara çift tıklandığında ekran, TypeScript kodlamanın yapılabileceği "Formadı.ts" isimli form kod editörü kısmına yönlendirilir ve tıklanan olaya ait method bloğu otomatik olarak oluşturulur.

"Server" alanında bulunan olaylara çift tıklandığında ekran, C# kodlamanın yapılabileceği "Formadı.cs" isimli form kod editörü kısmına yönlendirilir ve tıklanan olaya ait method bloğu otomatik olarak oluşturulur.

Geliştirici bu methodlar içerisinde istediği kod bloğunu kurgulayabilir. Olaylar sekmesinden tıklanarak kod tarafında methodu oluşturulmuş olayın yanında, method adı bilgisi otomatik oluşturularak, olayla method arasındaki ilişki belirtilmiş olur.

![FormMetadata](https://docsbimser.blob.core.windows.net/imagecontainer/auto-upload76d1ba26-aa16-4361-b5d5-26c26c2d1f99)

Oluşan methodlar;

![FormMetadata](https://docsbimser.blob.core.windows.net/imagecontainer/auto-upload92a680eb-7af1-483a-9c1b-1800d7e0b3e1)

![FormMetadata](https://docsbimser.blob.core.windows.net/imagecontainer/auto-upload55badc3b-de72-494b-93f5-e0f879e7bd75)