---
sidebar_position: 5
custom_edit_url: ""
---

# Doküman No Atama

Doküman No Atama nesnesi, akıştaki doküman nesnelerine istenilen bir formatta belge numarası verilmesinin sağlanması için kullanılır.

Araç kutusu panelinden Doküman No Atama nesnesi sürüklenip akış üzerine bırakılır. Akış tasarım ekranında bulunan nesneye tıklandığında, Özellik Görüntüleyici panelinde, nesne özellikleri görünür.
 

Doküman No Atama nesnesine  tıklandığında Özellik Görüntüleyici panelinde **“Görünüm”** ve **“Özellikleri”** sekmeleri bulunmaktadır.
 

## Görünüm

### Metin Ayarları


- `Nesne Adı` - Nesnenin sistem tarafında kullanılacak ismidir. Kod tarafında nesneye, nesne adı alanında yazan değerle erişim sağlanır.

- `Başlık` - Nesnenin başlık metninin girildiği alandır.

- `Kilitleme` -  Tasarım anında nesnenin yeri değiştirilmesin isteniyorsa bu alan aktif edilir.

- `Boyut` -   Nesnenin genişlik ve yükseklik ayarlarının yapıldığı kısımdır.

## Özellikleri

### Kimlik


- `Hedef` -  Belge numarasının atanacağı Doküman nesnesinin seçimi hedef alanından yapılır. Alanda akış üzerindeki tüm doküman nesneleri listelenir ve belge numarası atanacak nesnenin seçimi yapılır.

- `Tip ` - Atanacak numara tipi bu alandan seçilir. Listenen seçenekler “Form Numara Formatı” ve “Değişken Nesneden” seçenekleridir.

- `Form Numara Formatı` - Biçim/Nesne alanında sistemdeki tüm formların, Form Özelliklerinde bulunan Kimlik sekmesinde tanımlı formatları listelenir. Kimlik formatı olarak sistemde tanımlı bir format kullanılarak ilgili hedef dokümana belge numarası vermek için kullanılır.

- `Değişken Nesneden` - Numara formatının statik verilmek istenmediği durumlarda kullanılır. Belge format değeri Biçim/Nesne alanında listelenen akıştaki bir Değişken nesnesinden alınabilir.

- `Biçim / Nesne` - Tip alanında seçilen değere göre belge numarasının belirlendiği alandır.