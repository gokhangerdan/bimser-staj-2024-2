---
sidebar_label: Uygulama Özellikleri
sidebar_position: 2
custom_edit_url: ""
---

# Uygulama Özellikleri

Bimser Synergy, Azure Cloud üzerinde çalışan bir SAAS (Software as a service) uygulamasıdır. Altyapıda kullanılan teknoloji sayesinde uygulama, aşağıdaki özelliklere sahiptir;

- **Uygulama Verilerine Her Yerden Erişim (Accessibility):** Verilerin bulutta depolanması sayesinde kullanıcılar, internete bağlı herhangi bir bilgisayar ya da mobil cihazdan uygulama verilerine erişim sağlayabilirler.
SAAS uygulamasının güçlü bir avantajı, internet tarayıcısı üzerinden çalışabilmesidir. Bu nedenle hangi işletim sisteminin erişmek için kullanıldığı önemli değildir. Kullanıcı uygulamaya Windows, Mac veya Linux makinelerden veya Android, IOS cihazlardan erişim sağlayabilir.

- **Sürekli Entegrasyon ve Sürekli Gelişim:** Herhangi bir kurulum olmaksızın, uygulama içerisinde yapılan değişikliklerin (yeni özellikler, çözümlenmiş hatalar, iyileştirmeler içeren paket) sisteme sürekli optimize edilip yayınlanması sağlanır. Yapılan güncellemeler ile yeni versiyonlar oluşur ve o an itibari ile sistem yeni versiyon üzerinden çalışmaya devam eder. Böylece ortamlar arası versiyon uyumsuzlukları yaşanmaz.

- **Kesintisiz Uygulama Güncellemeleri:** Uygulamada herhangi bir güncelleme yapılacağı zaman sistem durdurulmaz, kullanıcılar sistem üzerinde çalışmaya devam ederken güncelleme işlemi kontrollü bir şekilde yönetilir ve uç kullanıcıların bu durumdan etkilenmemesi sağlanır.

- **Kurulum ve Kaynak Yönetim Kolaylığı:** On-premise sistemlerde uygulama kurulumu için ve mevcut uygulama kaynaklarını artırmak için gerekli donanım maliyetleri ve uygulama yönetimi için gerekli olan kaynak maliyetleri, SAAS sistemlerle birlikte servis sağlayıcı tarafından yürütülmektedir.
Uzun saatler süren manuel kurulumlar yerine, uygulamaya sahip olmak isteyen kurum, çevrimiçi olarak uygun bir kullanım paketini konfigure edip, kendisine ayrılan ortamda sistemi kullanmaya başlayabilir.

- **Ölçeklenebilirlik (Scalability) ve Esneklik (Flexibility):** Kullanılan altyapının sunduğu avantaja göre uygulama, sorunlarla başa çıkmak için esnek bir yapıya sahiptir. Geleneksel on-premise sistemlerde yaşanılan, sunucuya yüklü erişim isteği doğrultusunda kaynak yetersizliğinden dolayı yaşanan yavaşlık ve cevap verememe (sunucu kilitlenmeleri) gibi hayati sorunları kendi içinde yöneten, stabil ve verimli performans ile istemcilere karşılık veren bir sistem sunar.

Sistemde yoğunluk yaşandığında gerekli kaynakların artırılması, yoğunluk durumu ortadan kalktığında ise artırılan kaynakların azaltılması şeklinde sistemi sürekli gözlemleyen ve ihtiyaca göre ölçeklenmesini sağlayan bir altyapı mevcuttur. Bu durum kaynak yetmediğinde manuel kaynak artırımından ziyade, otomatik olarak sistem tarafından yönetilebilen esnek ve performanslı bir deneyim sunar. Hem uç kullanıcıların yoğunluktan dolayı yavaşlık sorunu yaşamamaları sağlanırken hem sistem yöneticilerinin kaynak yönetimine harcadıkları efor ortadan kalkmış olur.

- **Çoklu Kiralama Modeli (Multi-tenancy):** Bir yazılım uygulamasının tek bir örneğinin birden fazla kiracıya hizmet vereceği bir mimari altyapıya sahiptir. Her bir kiracı için birbirinden tamamen izole edilmiş ve ilgili kiracıya tahsis edilmiş çalışma alanları kiralanır. Kiracılar, diğer kiracılardan izole edilmiş şekilde kendi uygulamalarını geliştirebilirler.