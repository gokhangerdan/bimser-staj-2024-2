---
title: "Adım 4 Proje Derleme ve Yayınlama"
sidebar_position: 4
---

# Proje Derleme ve Yayınlama
Geliştirme arayüzünde oluşturulan bir projenin, uç kullanıcıların kullanımına açılabilmesi için öncelikle başarıyla derlenmesi gerekmektedir.

Proje geliştirme adımları arasında, o ana kadarki geliştirmede herhangi bir hata olup olmadığı, proje derlendiğinde Çıktı paneline düşen işlem detaylarıyla kontrol edilir. [Çıktı](https://docs.bimser.net/docs/Synergy/CSP/quick-start/first-project/ide/menu-structure/view/output.md) paneline herhangi bir hata düşmüşse, hata detayı incelenerek projenin hangi kısmında hata alındığı görülür ve hatalı kısım düzeltilir.

Proje derleme ve yayınlama işlemleri, geliştirme arayüzü menü yapısındaki [Çalıştır](https://docs.bimser.net/docs/Synergy/CSP/quick-start/first-project/ide/menu-structure/run.md) başlığı altından gerçekleştirilir.
![derleme](https://docsbimser.blob.core.windows.net/imagecontainer/derleme-dac174cf-5706-4dee-acc6-a732189fe8ff.png)

Projede herhangi bir hata ile karşılaşılmazsa derleme çıktısına **“Başarılı”** mesajının düştüğü görülür.
![derleme ciktisi](https://docsbimser.blob.core.windows.net/imagecontainer/derleme%20cikti-e1b9afc5-d0f7-4a48-9157-aa18ff8d150c.png)

Proje başarıyla derlendiğinde yayınlamaya hazır bir paket oluşur. Oluşturulan bir projenin uç kullanıma açılması veya daha önce oluşturulmuş ancak üzerinde değişiklikler yapılmış bir projenin güncel halinin uç kullanıcılar tarafından kullanılması için, derleme işleminden sonra yayınlama işlemi yapılması gerekir.

Yayınlama işlemi de başarıyla tamamlandığında artık geliştirilen proje kullanıma hazır hale gelmiş olur.
![yayinlama](https://docsbimser.blob.core.windows.net/imagecontainer/yayinlama-e3ad9878-5b8a-4d04-811c-3f04c1ed48f2.png)

