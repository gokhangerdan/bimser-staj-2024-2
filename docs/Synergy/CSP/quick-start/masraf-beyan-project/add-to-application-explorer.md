---
title: "Adım 5 Projeyi Uygulamalar Menüsüne Ekleme"
sidebar_position: 5
---

# Projeyi Uygulamalar Menüsüne Ekleme

Projenin, uç kullanıcılar tarafından kullanılabilmesi için, web arayüzünde Uygulamalar listesine eklenmesi gerekir. Yeni uygulama ekleyebilmek için web arayüzüne yetkili bir kullanıcı ile giriş yapılarak, Ayarlar kısmından [Uygulama Gezgini](https://docs.bimser.net/docs/Synergy/CSP/quick-start/first-project/web/application-explorer.md) başlığına tıklanır.
![uygulama gezgini](https://docsbimser.blob.core.windows.net/imagecontainer/uygulama%20gezgini-b06220c2-850a-469d-9ec6-1f8dcedde49b.png)


Sol Tarafta açılan Uygulama Gezgini ekranında bulunan **“Ekle”** seçeneğine tıklanarak uygulamalar menüsüne yeni kayıt eklenir.

Ekle seçeneğine tıklandığında ekrana, uygulama detaylarının girileceği pencere açılacaktır.

-  **Başlık** kısmına “Masraf Beyan Süreci” yazılır.
  
-  Menüden bu uygulamaya tıklandığında açılacak formun, ekranın 2/3’sini kaplaması için, **Panel Boyutu** alanından **“2”** seçeneği seçilir.
  
-  Menüden bu uygulamaya tıklandığında, geliştirme arayüzünde tasarlanan projenin yeni bir akışı başlatılacağı için **Düğüm İşlem Türü** alanından **“Bir Akış Başlat”** seçeneği seçilir.
  
-  **Projeler** alanından, geliştirme arayüzünde oluşturulan “MasrafBeyanSureci” projesi seçilir.
  

-  **Akışlar** kısmından ise, Masraf Beyan Sürecinin akışı olarak **“Flow1”** seçilir.

![menüye ekle](https://docsbimser.blob.core.windows.net/imagecontainer/men%C3%BCye%20ekleme-e748be0b-70c0-4dff-a75e-8b791a343713.png)

**Profiller** sekmesinden yine “admin” profili seçilerek, bu uygulama düğümü de admin profilinde aktif edilir. Bu işlem sonrasında, Uygulamalar menüsünde, “Masraf Beyan Süreci” uygulaması eklenmiş olur. Düzenleme, Uygulama Gezgini ekranından kaydedilmelidir.

Artık, “Masraf Beyan Süreci” isimli uygulama başlığı, “admin” profil yetkisine sahip kullanıcılar tarafından, Uygulamalar menüsünde görüntülenebilir ve tıklandığında süreç başlatılabilir.
