---
sidebar_label: Birinci Adım
sidebar_position: 1
custom_edit_url: ""
---

# Birinci Adım

Geliştirme arayüzünde bir proje oluşturulduğunda varsayılan olarak gelen akış ekranında **Akışı Başlatan (Flow Starter 1)** nesnesi mevcuttur. Ve bu nesneye aksiyon butonları olarak **Gönder (Send)** ve **İptal (Cancel)** olayları eklenmiş olarak gelir.

Akışı başlatan nesnesi ve bu nesneye ekli olarak gelen olaylar, geliştirilecek akış senaryosuna uygunsa varsayılan olarak gelen bu adım aynen kullanılabilir. Nesne olaylarında ya da nesnenin özelliklerinde senaryo gereği değiştirilmesi gereken kısımlar varsa geliştirici tarafından düzenleme yapılır. Yıllık İzin Talep sürecinin ilk adımı için varsayılan olarak gelen akışı başlatan nesnesi uygundur ve bu şekilde kullanılabilir.

![Birinci Adım](https://docsbimser.blob.core.windows.net/imagecontainer/auto-uploada0523c04-086b-4952-a225-2794aac5680a)

Akışı başlatan kullanıcı web arayüzünde, tasarlamış olduğumuz Yıllık İzin Talep formunu görmelidir.

Bir projede birden fazla form ve akış tarafında bu formlara bağlanan birden fazla **Doküman (Document)** nesnesi olabileceği için, Akışı Başlatan nesnesindeki kullanıcının hangi proje formunu göreceği, özelliklerindeki **Dokümanlar** alanından belirtilir. Dokümanlar alanında, o nesnedeki kişinin görmesi istenen formun tanıtıldığı Doküman nesnesi seçimi yapılır.

![Birinci Adım](https://docsbimser.blob.core.windows.net/imagecontainer/auto-uploadeb84edb6-933e-42a3-aa0d-b3a01cc3a13a)