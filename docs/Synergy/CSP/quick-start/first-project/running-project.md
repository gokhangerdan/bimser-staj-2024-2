---
sidebar_label: Adım 6 Projenin Adım Adım Çalıştırılması
sidebar_position: 6
custom_edit_url: ""
---

# Projenin Adım Adım Çalıştırılması

Yıllık izin talep edecek kullanıcı, web arayüzüne kendi kullanıcı bilgileri ile giriş yaptıktan sonra, Uygulamalar menüsünden, “IK Süreçleri” başlığı altındaki, “Yıllık İzin Süreci” başlığına tıklayacaktır.

![Projenin Adım Adım Çalıştırılması](https://docsbimser.blob.core.windows.net/imagecontainer/auto-upload6fa833c2-df02-4930-8a6f-034ec002ca9e)

“Yıllık İzin Süreci” başlığına tıklandığında, geliştirme arayüzünde tasarlanan form ekranı açılır.

Form Bilgileri kısmındaki **“Belge Numarası”** alanına, form gönderildikten sonra sistem tarafından verilen form numarası otomatik atanacaktır. **“Belge Tarihi”** alanında ise formun oluşturulduğu tarih ve saat bilgisi otomatik gösterilir.

Talep Eden Kullanıcı Bilgileri alanında, formu açan kullanıcının **Adı Soyadı** ve **Departman** bilgisi otomatik olarak dolu gelir.

Yıllık izin talep edecek kullanıcı, “İzin Bilgileri” kısmındaki alanları doldurarak formun üzerindeki **“Gönder (Send)”** butonu ile formu bir sonraki adıma gönderir.

![Projenin Adım Adım Çalıştırılması](https://docsbimser.blob.core.windows.net/imagecontainer/auto-upload2249ae69-a4d3-4c8b-b5a3-fa8d98b8b1dd)

Form, başarıyla gönderildiğinde, **Akış Tarihçesi** ekranında formun, “Vekalet Eden Kullanıcı” alanından seçilen kişiye, aksiyon alması için gönderildiği görünür.

![Projenin Adım Adım Çalıştırılması](https://docsbimser.blob.core.windows.net/imagecontainer/auto-upload642aecdb-98ec-4130-bdf0-9e6ef75fd9d6)

Vekalet verilen kullanıcı, web arayüzüne giriş yaptığında, Başlangıç ekranındaki **Onaylar** listesinde ve İş Akış Yönetimi altındaki **“Bekleyen İşler”** listesinde, onayına gönderilen bu akışı görür. İlgili akış kaydına tıkladığında, akışı başlatanın doldurduğu form açılacaktır. Vekalet kullanıcısı, izin tarihlerini kontrol ederek, o tarihlerde uygunsa formun üzerindeki **“Onay (Approve)”** butonuna basarak akışı bir sonraki adıma ilerletir.

![Projenin Adım Adım Çalıştırılması](https://docsbimser.blob.core.windows.net/imagecontainer/auto-uploade5a45cdb-1759-47e1-bad4-d83ce04751f2)

Vekalet eden kullanıcı formu “Onay” butonuna basarak ilerlettiğinde akış, akışı başlatanın yöneticisine gidecektir. Akış Tarihçesi ekranından, akışın son durumu görülebilir.

![Projenin Adım Adım Çalıştırılması](https://docsbimser.blob.core.windows.net/imagecontainer/auto-upload070aa4d1-7602-4632-a0bc-16fba41b7389)

Akışı başlatanın yöneticisi olan kullanıcı, web arayüzüne giriş yaptığında, Başlangıç ekranındaki **Onaylar** listesinde ve İş Akış Yönetimi altındaki **“Bekleyen İşler”** listesinde, onayına gönderilen bu akışı görür. İlgili akış kaydına tıkladığında, akışı başlatanın doldurduğu form açılacaktır. Akışı başlatan kullanıcının yöneticisi, ilgili tarihler için izni onaylarsa, form üzerindeki “Onay (Approve)” butonu ile akışı bir sonraki adım olan İnsan Kaynakları departmanının seçildiği gruba gönderir.

İnsan Kaynakları departmanından herhangi bir kullanıcı web arayüzüne giriş yaptığında ve bekleyen işlerindeki ilgili akış kaydını açtığında, akışı başlatan tarafından doldurulan formu görecektir. Gruptaki 1 kullanıcı, “Onay (Approve)” butonu ile akışı ilerlettiğinde, akışı başlatan kullanıcıya bilgilendirme maili gönderilir ve süreç tamamlanır.