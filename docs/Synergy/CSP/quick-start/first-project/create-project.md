---
sidebar_label: Adım 1 Yeni Çözüm ve Yeni Proje Oluşturma
sidebar_position: 1
custom_edit_url: ""
---

# Yeni Çözüm ve Yeni Proje Oluşturma

Proje oluşturma işlemleri, [Entegre Geliştirme Ortamı](ide/index.mdx) içerisinde yapılmaktadır. Öncelikle admin ya da yetkili başka bir sistem kullanıcısının, **“Kullanıcı Adı”** ve **“Şifresi”** ile Geliştirme Ortamına giriş yapılır.

![Yeni Çözüm ve Yeni Proje Oluşturma](https://docsbimser.blob.core.windows.net/imagecontainer/auto-upload9559d8b4-0a1b-4541-bfdb-ed01906f4e12)

Geliştirme ortamında bizi ilk olarak [Başlangıç](ide/menu-structure/view/startup.md) sayfası karşılar. **Yeni Proje** ya da **Yeni Çözüm** oluşturma işlemi, Başlangıç sayfasındaki Yeni başlığı altından, [Araç Çubuğundaki](ide/toolbar.md) seçeneklerden ya da [Menü Yapısındaki](ide/menu-structure/index.mdx) seçeneklerden gerçekleştirilebilmektedir.

![Yeni Çözüm ve Yeni Proje Oluşturma](https://docsbimser.blob.core.windows.net/imagecontainer/auto-upload3831d096-2938-4a74-bbd6-abe19e783144)

Yıllık İzin Talep sürecini, **IK Süreçleri** isimli bir Çözüm altında oluşturacağız. Böylece farklı İnsan Kaynakları süreçlerini aynı çözüm altında toplamış oluruz. Geliştirme arayüzündeki Yeni Çözüm butonlarından birine tıklayarak açılan pencerede; **Çözüm Adı, Çözüm Başlığı** ve çözümün sistemde tutulacağı **Klasör** bilgileri girişi yapılarak “Tamam” butonuna tıklanır. Böylece sistemde yeni bir çözüm oluşturulmuş olur.

:::info

Projeyi herhangi bir çözüm altında değil, doğrudan **Yeni Proje** butonu ile de oluşturabilirdik. Bir çözümün altında oluşturma sebebimiz, aynı tarz farklı projeleri tek bir çözümün altında toplamaktır.

:::

![Yeni Çözüm ve Yeni Proje Oluşturma](https://docsbimser.blob.core.windows.net/imagecontainer/auto-uploaddc7aaed5-439a-418b-a10c-7fe97b325ed4)

Yıllık İzin Talep sürecini, IK Süreçleri isimli çözümün altına oluşturacağımız için, [Çözüm Gezgini](ide/menu-structure/view/solution-explorer.md) panelinde açılan çözüm adına sağ tıklayıp, gelen seçenekler arasından [“Yeni Proje”](ide-operations/create-new-project.md) seçeneğine tıklıyoruz.

Yeni Proje seçeneğine tıklandığında açılan pencerede; **Proje Adı, Başlığı**, sistemde tutulacağı **Klasör** dizini ve **Proje Dili** bilgileri doldurularak **“Tamam”** butonuna basılır.

![Yeni Çözüm ve Yeni Proje Oluşturma](https://docsbimser.blob.core.windows.net/imagecontainer/auto-upload29061797-3529-4a97-a0c6-a47679c6a155)

Böylece IK Süreçleri çözümünün altına Yıllık İzin Talep projesi oluşturulmuş olur.

![Yeni Çözüm ve Yeni Proje Oluşturma](https://docsbimser.blob.core.windows.net/imagecontainer/auto-uploade3b3bf19-5c2b-49d1-aee0-326661e34b90)